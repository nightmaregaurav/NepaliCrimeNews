[
    {
        "title": "युके पठाइदिन्छु भनी ठगी गर्ने व्यक्ति पक्राउ",
        "time": "२०८१-११-०३",
        "content": "काठमाडौं, वैदेशिक रोजगारीमा आकर्षक तलबको प्रलोभनमा पारी युके पठाइदिन्छु भन्दै रकम ठगी गरेको अभियोगमा धादिङ त्रिपुरासुन्दरी गाउँपालिका-३ घर भई काठमाडौं तार्केश्वर नगरपालिका-५ बस्ने ५३ वर्षीय दिनेश अधिकारीलाई बिहीबार प्रहरीले पक्राउ गरेको छ । अधिकारीले युके पठाइदिन्छु भन्दै १ जना पीडितबाट ३२ लाख ५७ हजार रूपैयाँ लिई सम्पर्कबिहीन भएको भन्ने पीडितको उजुरीको आधारमा काठमाडौं उपत्यका अपराध अनुसन्धान कार्यालय टेकुबाट खटिएको प्रहरीले उनलाई काठमाडौं महानगरपालिका-२६ बाट पक्राउ गरेको हो । उनलाई आवश्यक अनुसन्धान तथा कारवाहीको लागि वैदेशिक रोजगार विभाग ताहाचल काठमाडौं पठाइएको छ ।",
        "link": "https://www.nepalpolice.gov.np/news/7172",
        "signature": "324ff42fe8a0a5003d611c52255ee0a21ba754fc02e3d49a809b026657d08709"
    },
    {
        "title": "वैदेशिक रोजगारीमा विभिन्न देश पठाइदिन्छु भन्दै ठगी गर्ने दुई जना पक्राउ",
        "time": "२०८१-११-०३",
        "content": "भक्तपुर, वैदेशिक रोजगारीमा आकर्षक तलबको प्रलोभनमा पारी क्यानाडा, अजरबैजान र मोरिसस पठाइदिन्छु भन्दै रकम ठगी गरेको अभियोगमा २ जनालाई बुधबार प्रहरीले पक्राउ गरेको छ । पक्राउ पर्नेहरूमा सिन्धुपाल्चोक बाह्रबिसे नगरपालिका-७ घर भई भक्तपुर चाँगुनारायण नगरपालिका-२ दुवाकोट बस्ने ४१ वर्षीय गणेश बहादुर थापा र काभ्रेपलाञ्चोक नमोबुद्ध नगरपालिका-४ काफ्लेचोक घर भई काभ्रेपलाञ्चोक बनेपा नगरपालिका-६ बनेपा बस्ने ३९ वर्षीय दिनेश प्रसाद अधिकारी रहेका छन् । उनीहरूले क्यानाडा, अजरबैजान र मोरिसस पठाइदिन्छु भन्दै १४ जना पीडितहरूबाट ७१ लाख ७० हजार रूपैयाँ लिई सम्पर्कबिहीन भएको भन्ने पीडितहरूको उजुरीको आधारमा जिल्ला प्रहरी परिसर भक्तपुरबाट खटिएको प्रहरीले उनीहरूलाई भक्तपुरको विभिन्न स्थानबाट पक्राउ गरेको हो । उनीहरू उपर मुलुकी फौजदारी कार्यविधी संहिता २०७४ को ठगी सम्बन्धी कसूरको दफा १४(६) बमोजिम जिल्ला अदालत भक्तपुरबाट ५ दिन म्याद थप अनुमति लिई यस सम्बन्धमा प्रहरीले थप अनुसन्धान गरिरहेको छ ।",
        "link": "https://www.nepalpolice.gov.np/news/7171",
        "signature": "2b737263461d6a4d5fd42b19be329b415d473c5d7ca277c6156bc5807a722e62"
    },
    {
        "title": "मानव बेचबिखनमा संलग्न दुई जना पक्राउ",
        "time": "२०८१-११-०३",
        "content": "पर्सा, मानव बेचबिखनमा संलग्न रहेको अभियोगमा २ जनालाई बिहीबार प्रहरीले पक्राउ गरेको छ । पक्राउ पर्नेहरूमा पर्सा वीरगंज महानगरपालिका-१६ बस्ने ४५ वर्षीय गिनीलाल गुप्ता र भारत बिहार पूर्वी चम्पारण थाना नकरदेही ग्राम भवानीपुर-६ बस्ने ४० वर्षीय जय प्रकाश साह रहेका छन् । जिल्ला प्रहरी कार्यालय पर्साबाट खटिएको प्रहरीले वीरगंज महानगरपालिका-१५ स्थित सञ्चालनमा रहेका होटलहरूमा जाँच गर्ने क्रममा राम्रो आम्दानी हुने काममा लगाईदिने प्रलोभनमा पारी होटलमा आएका ग्राहकहरूसँग शारीरिक सम्पर्क राख्न लगाई वेश्याबृत्तिमा लगाउने कार्यमा संलग्न उनीहरूलाई पक्राउ गरेको हो । साथै प्रहरीले ४ जना महिलाको उद्धार समेत गरेको छ । उनीहरू उपर मानव बेचबिखन तथा ओसार पसार (नियन्त्रण) ऐन, २०६४ बमोजिमको कसुरमा प्रहरीबाट थप अनुसन्धान भइरहेको छ ।",
        "link": "https://www.nepalpolice.gov.np/news/7170",
        "signature": "188917442251f2d8f9d27f42887cb057db385d1a441e44e83347fef950133f7e"
    },
    {
        "title": "अवैध लागूऔषध सहित विभिन्न स्थानबाट ९ जना पक्राउ",
        "time": "२०८१-११-०३",
        "content": "सुनसरी, इनरूवा नगरपालिका-१ स्थितबाट अवैध लागूऔषध खैरो हेरोइन जस्तो देखिने पदार्थ १ सय ३ ग्राम ६ सय ९० मिलिग्राम सहित २ जनालाई शुक्रबार दिउँसो प्रहरीले पक्राउ गरेको छ । पक्राउ पर्नेहरूमा भारत घर भएका ३३ वर्षीय कपिल मेहता र २८ वर्षीय पंकज कुमार पासवान रहेका छन् । लागूऔषध नियन्त्रण ब्यूरो शाखा कार्यालय बिराटनगर र जिल्ला प्रहरी कार्यालय सुनसरीबाट खटिएको संयुक्त टोलीले बिआर ३८ एके ०२११ नम्बरको मोटरसाइकलमा सवार उनीहरूलाई उक्त पदार्थ सहित पक्राउ गरेको हो । \tकैलाली, गौरीगंगा नगरपालिका-८ चमारीपुर बस्ने ५३ वर्षीया बेलमती देवी बोहरालाई अवैध लागूऔषध चरेश जस्तो देखिने पदार्थ १ किलो ६ सय ६५ ग्राम सहित शुक्रबार दिउँसो प्रहरीले पक्राउ गरेको छ । इलाका प्रहरी कार्यालय मालाखेती र लागूऔषध नियन्त्रण ब्यूरो शाखा कार्यालय धनगढीबाट खटिएको संयुक्त टोलीले बेलमतीको गौरीगंगा नगरपालिका-८ बढैपुरस्थित नास्ता पसल तलासी गर्दा उक्त पदार्थ फेला पारी उनलाई पक्राउ गरेको हो । \tरूपन्देही, सिद्धार्थनगर नगरपालिका-४ आदर्शनगर बस्ने गैडहवा गाउँपालिका-६ घर भएका २५ वर्षीय जीवन मल्लाहलाई अवैध लागूऔषध गाँजा १० किलोग्राम, चरेश जस्तो देखिने पदार्थ ७९ ग्राम र पोल्याण्ड जस्तो देखिने पदार्थ ८४ ग्राम सहित शुक्रबार दिउँसो प्रहरीले पक्राउ गरेको छ । जिल्ला प्रहरी कार्यालय रूपन्देही समेतबाट खटिएको प्रहरीले उनको कोठा तलासी गर्दा उक्त लागूऔषध फेला पारी पक्राउ गरेको हो । साथै थप अनुसन्धानको क्रममा तिलोत्तमा नगरपालिका-१५ कोटीहवा डेरा गरी बस्ने स्याङ्जा गल्याङ नगरपालिका-१ घर भएका ३८ वर्षीय जीवनाथ पाण्डे र रूपन्देही तिलोत्तमा नगरपालिका-१४ घर भएका २३ वर्षीय दिलिप केवट समेतको कोठाबाट लागूऔषध गाँजा ११ किलोग्राम फेला पारी दुवै जनालाई प्रहरीले पक्राउ गरेको छ । \tबर्दिया, बढैयाताल गाउँपालिका-७ कर्णाली पुलस्थित सडकबाट अवैध लागूऔषध ब्राउनसुगर जस्तो देखिने पदार्थ ८ सय ४० मिलिग्राम सहित बाँके बैजनाथ गाउँपालिका-५ बस्ने २० वर्षीय करन चौधरीलाई शुक्रबार दिउँसो प्रहरीले पक्राउ गरेको  छ । प्रहरी चौकी कालिकाबाट खटिएको प्रहरीले भारतबाट नेपालतर्फ साइकलमा आउँदै गरेका उनलाई उक्त पदार्थ सहित पक्राउ गरेको हो । \tदाङ, राप्ती गाउँपालिका-४ सुन्दरपुरबाट अवैध लागूऔषध गाँजा करिब १ किलो ६ सय ग्राम सहित २ जनालाई शुक्रबार दिउँसो प्रहरीले पक्राउ गरेको छ । पक्राउ पर्नेहरूमा सोही गाउँपालिका-३ बस्ने ३० वर्षीय श्याम चौधरी र गढवा गाउँपालिका-३ बस्ने ५३ वर्षीय बसन्त योगी रहेका छन् । इलाका प्रहरी कार्यालय भालुबाङबाट खटिएको प्रहरीले लु.१४ प ४४६० नम्बरको मोटरसाइकलमा सवार उनीहरूलाई उक्त गाँजा सहित पक्राउ गरेको हो । \tयस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7169",
        "signature": "b84a103abbcbd4558c6b80149e05fe4217501d21d4e1a3e903b2dc7f4e87e0db"
    },
    {
        "title": "भरूवा बन्दुक सहित एक जना पक्राउ",
        "time": "२०८१-११-०३",
        "content": "रोल्पा, गंगादेव गाउँपालिका-२ रमही बस्ने ४६ वर्षीय शिवराज खत्रीलाई भरूवा बन्दुक १ थान सहित शुक्रबार राति प्रहरीले पक्राउ गरेको छ । इलाका प्रहरी कार्यालय जिनावाङ र इलाका प्रहरी कार्यालय घर्तिगाउँबाट खटिएको प्रहरीले उनको घर तलासी गर्दा उक्त बन्दुक फेला पारी पक्राउ गरेको हो । \tयस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7168",
        "signature": "8e2f2c6463cd87deafff218e66e798314e46f09281f85f76afc3ed04d69c8422"
    },
    {
        "title": "जबरजस्ती करणी गरेको अभियोगमा पक्राउ",
        "time": "२०८१-११-०३",
        "content": "रसुवा, ३० वर्षीया महिलालाई जबरजस्ती करणी गरेको अभियोगमा कालिका गाउँपालिका-१ राम्चे बस्ने मिन लामा तामाङलाई शुक्रबार दिउँसो प्रहरीले पक्राउ गरेको छ । तामाङले ती महिलालाई जबरजस्ती करणी गरेको भन्ने उजुरीको आधारमा जिल्ला प्रहरी कार्यालय रसुवाबाट खटिएको प्रहरीले उनलाई पक्राउ गरेको हो । \tयस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7167",
        "signature": "4e4429f5e0bf0904c6df3ead1ab7e49fc303b52d31e617843c77a97c822dca7e"
    },
    {
        "title": "जुवातास खेलिरहेको अवस्थामा ११ जना पक्राउ",
        "time": "२०८१-११-०३",
        "content": "दोलखा, भिमेश्वर नगरपालिका-३ बस्ने बिजय लामाको लामा भान्सा होटलमा जुवातास खेलिरहेको अवस्थामा सोही नगरपालिका-५ बस्ने ३४ वर्षीय सागर थापा समेत ११ जनालाई गए राति प्रहरीले पक्राउ गरेको छ । जिल्ला प्रहरी कार्यालय दोलखा र प्रहरी चौकी सातदोबाटोबाट खटिएको प्रहरीले उनीहरूलाई नगद ५१ हजार ९ सय ९० रूपैयाँ, १ बुक तास र १३ थान मोबाइल सहित पक्राउ गरेको हो । \tयस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7166",
        "signature": "4d4b549569e35b26dbdf29276b03c3480206ebf700ee0298c1c7eecb6271e018"
    }
]