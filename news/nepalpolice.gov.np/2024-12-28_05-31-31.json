[
    {
        "title": "नक्कली डाक्टर बनी लुटपाट गर्ने कार्यमा संलग्न व्यक्ति पक्राउ",
        "time": "२०८१-०९-१२",
        "content": "काठमाडौं, नक्कली डाक्टर बनी लुटपाट गर्ने कार्यमा संलग्न रहेको अभियोगमा महोत्तरी जलेश्वर नगरपालिका-२ हरिटोल ठेगाना भई ललितपुर, ललितपुर महानगरपालिका-१७ ग्वार्को बस्ने ३० वर्षीय डा. आलोक भन्ने जितेन्द्र मण्डललाई प्रहरीले पक्राउ गरेको छ । पीडितलाई सामाजिक संजाल फेसबुक मार्फत साथी बनाई आफू डाक्टर हुँ भनी भेटघाट एवम् चिनजान गरी घरमा गई सुगर रोगीको उपचार गर्छु भन्दै औषधि खुवाई वेहोस बनाई कोठाभित्र रहेका सुन तथा चाँदीका गरगहनाहरू र नगद ३ लाख रूपैयाँ समेत चोरी गरेको घटनाको अनुसन्धानको क्रममा घटनामा संलग्न मण्डललाई काठमाडौं उपत्यका अपराध अनुसन्धान शाखा ललितपुरबाट खटिएको प्रहरीले नुवाकोट पञ्चकन्या गाउँपालिका-४ आरूखर्कबाट पक्राउ गरेको हो । प्रहरीले उनको साथबाट नगद ५९ हजार ३ सय ६० रूपैयाँ र मोबाइल ३ थान बरामद गरेको छ । उनलाई चोरी सम्बन्धी कसूरमा आवश्यक अनुसन्धान एवम् कारवाहीको लागि प्रहरी वृत्त सातदोबाटो पठाइएको छ ।",
        "link": "https://www.nepalpolice.gov.np/news/6899",
        "signature": "d350c3b50ded4b208edb42d2c2a0662dd66ec964023fdbf7167d42f9a976662b"
    },
    {
        "title": "अवैध लागूऔषध सहित पक्राउ",
        "time": "२०७८-०६-२३",
        "content": "काठमाडौं, सर्लाही, मलंगवा नगरपालिका-५ भाडसरबाट करिब २ केजी ५ सय ग्राम अवैध लागूऔषध गाँजा सहित सोही नगरपालिका-८ बस्ने २४ वर्षीय प्रिन्स कुमार सिंहलाई शुक्रबार दिउँसो प्रहरीले पक्राउ गरेको छ । नेपालबाट भारततर्फ जाँदै गरेको डीएल ४ एसबिसी ३१०८ नम्बरको मोटरसाइकलमा सवार प्रिन्सलाई प्रहरी चौकी भाडसरबाट खटिएको प्रहरीले जाँच गर्नेक्रममा उक्त  लागूऔषध सहित फेला पारी पक्राउ गरेको हो ।यसैगरी सर्लाही, लालबन्दी नगरपालिका-१७ टिकुलियाबाट करिब ३५ केजी ५ सय ग्राम अवैध लागूऔषध गाँजा शुक्रबार दिउँसो प्रहरीले बरामद गरेको छ । सोही ठाउँ बस्ने संजय नायक र उनकी श्रीमती अमलेश देवी नायकले आफ्नै घरमा लागूऔषध गाँजा लुकाई राखेको छ भन्ने सूचनाको आधारमा ईलाका प्रहरी कार्यालय लालबन्दीबाट खटिएको प्रहरीले घर तलासी गर्दा करिब १ केजी ३ सय ग्राम र नजिकैको खेतबाट करिब ३४ केजी २ सय ग्राम गरी उक्त परिमाणको लागूऔषध फेला पारी बरामद गरेको हो । हाल फरार रहेका संजय र अमलेश देवीको प्रहरीले खोजी गरिरहेको छ ।स्याङ्जा, पुतलीबजार नगरपालिका-४ नागडाँडाबाट नियन्त्रित लागूऔषध १ सय ८४ एम्पुल डाईजेपाम, १ सय ८४ एम्पुल फेनारगन र १ सय ८४ एम्पुल नुफिन सहित फेदीखोला गाउँपालिका-२ बस्ने ३४ वर्षीय बिक्रम गुरुङ लगायत ३ जनालाई शुक्रबार बेलुकी प्रहरीले पक्राउ गरेको छ । लागूऔषध नियन्त्रण ब्यूरो शाखा कार्यालय पोखरा र प्रहरी चौकी फेदीखोलाबाट खटिएको संयुक्त प्रहरी टोलीले उनीहरुलाई उक्त लागूऔषध सहित फेला पारी पक्राउ गरेको हो ।कपिलवस्तु, मायादेवी गाउँपालिका-१ पकडिचोकबाट १५ ग्राम अवैध लागूऔषध ब्राउनसुगर जस्तो देखिने खैरो पदार्थ सहित शुद्दोधन गाउँपालिका-२ नन्दनगर बस्ने २५ वर्षीय नियाज अहमद मुसलमानलाई शुक्रबार बेलुकी प्रहरीले पक्राउ गरेको छ । युपी ५५ एसी ०२३५ नम्बरको मोटरसाइकलमा सवार नियाजलाई ईलाका प्रहरी कार्यालय पकडीबाट खटिएको प्रहरीले जाँच गर्नेक्रममा उक्त पदार्थ सहित फेला पारी पक्राउ गरेको हो ।बारा, जितपुरसिमरा उपमहानगरपालिका-७ जितपुरबाट नियन्त्रित लागूऔषध ६ सय एम्पुल डाईजेपाम, ६ सय एम्पुल नुफिन र ६ सय एम्पुल फेनारगन सहित २ जनालाई शुक्रबार बेलुकी प्रहरीले पक्राउ गरेको छ । पक्राउ पर्नेहरुमा भारत मोतिहारी पूर्विचम्पारण बिहार बस्ने २९ वर्षीय मुना कुमार र ३५ वर्षीय मुनिला राउत रहेका छन् । वीरगंजबाट काठमाडौंतर्फ जाँदै गरेको ना.६ ख ६३७७ नम्बरको बसलाई ईलाका प्रहरी कार्यालय जितपुरबाट खटिएको प्रहरीले जाँच गर्नेक्रममा ब�",
        "link": "https://www.nepalpolice.gov.np/news/187",
        "signature": "8927adca80246b05e0d92c4255ff3070972ec7198785e0bd09d9b6bbf7fb355d"
    }
]