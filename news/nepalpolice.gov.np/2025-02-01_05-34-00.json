[
    {
        "title": "सुन जस्तो देखिने धातु सहित पक्राउ",
        "time": "२०८१-१०-१८",
        "content": "काठमाडौं, अवैध रूपमा संकलन गरी लैजान लागेको करिब ११ ग्राम ६ सय ६० मिलिग्राम तौलको सुन जस्तो देखिने धातुको औंठी २ थान सहित २ जनालाई बुधबार दिउँसो प्रहरीले पक्राउ गरेको छ । पक्राउ पर्नेहरूमा अष्ट्रेलियन नागरिक ३९ वर्षीय चन्द्र कुमार पराजुली र पर्वत मोदी गाउँपालिका-७ घर भएका ४० वर्षीय प्रमोद शर्मा रहेका छन् । मलेसियन एयरलाइन्सको उडानद्वारा काठमाडौं आएका चन्द्र कुमारबाट प्रमोदले त्रिभुवन अन्तर्राष्ट्रिय विमानस्थलको आगमन अध्यागमन क्षेत्रको शौचालय भित्रबाट उक्त धातुको औंठी संकलन गरी भन्सार छली गरी लैजान लागेको अवस्थामा फेला पारी दुबै जनालाई पक्राउ गरेको हो ।उनीहरूलाई आवश्यक अनुसन्धान एवम् कारवाहीको लागि त्रिभुवन अन्तर्राष्ट्रिय विमानस्थल भन्सार कार्यालय गौचर पठाइएको छ ।",
        "link": "https://www.nepalpolice.gov.np/news/7078",
        "signature": "2f5dff6432f46d6b161f8d30e7deb42640abdfeb45a6bb81521d39109468612b"
    },
    {
        "title": "अवैध लागूऔषध ब्राउनसुगर सहित एक जना पक्राउ",
        "time": "२०८१-१०-१८",
        "content": "काठमाडौं, चन्द्रागिरी नगरपालिका-२ नागढुङ्गाबाट अवैध लागूऔषध ब्राउनसुगर जस्तो देखिने पदार्थ ४० ग्राम सहित सिराहा गोलबजार नगरपालिका-२ बस्ने २४ वर्षीय श्रीराम महत्तोलाई शुक्रबार बिहान प्रहरीले पक्राउ गरेको छ ।  लागूऔषध नियन्त्रण ब्युरो शाखा कार्यालय नागढुङ्गा र प्रहरी प्रभाग नागढुङ्गाबाट खटिएको प्रहरीले काँकडभिट्टाबाट काठमाडौंतर्फ आउँदै गरेको प्र.०१-००२ ख ०५४१ नम्बरको बसलाई जाँच गर्ने क्रममा बसमा सवार उनलाई उक्त पदार्थ सहित पक्राउ गरेको हो । \tयस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7077",
        "signature": "5e0e563232ee7edec77777122124a3b2c7a411620c6435def0fb0a16451c0e64"
    },
    {
        "title": "लागूऔषध मुद्दाका फरार प्रतिवादी पक्राउ",
        "time": "२०८१-१०-१८",
        "content": "पर्सा, लागूऔषध मुद्दाका फरार प्रतिवादी वीरगंज महानगरपालिका-१६ नगवा बस्ने ४१ वर्षीय चन्दन कुमार रौनियारलाई बिहीबार दिउँसो प्रहरीले पक्राउ गरेको छ । \tजिल्ला अदालत पर्साको २०६१ असार १३ गते गतेको फैसलाले लागूऔषध चरेश मुद्दामा २ वर्ष ७ महिना कैद र १० हजार रूपैयाँ जरिवाना ठहर भई फरार रहेका उनलाई जिल्ला प्रहरी कार्यालय पर्साबाट खटिएको प्रहरीले वीरगंज महानगरपालिका-१६ नगवाबाट पक्राउ गरेको हो । उनलाई फैसला कार्यान्वयनको लागि जिल्ला अदालत पर्सामा पेश गरिएको छ ।",
        "link": "https://www.nepalpolice.gov.np/news/7076",
        "signature": "5e9ef56d045057e9a33d573b83e1972eac9d49e103d947f9a6a53d1e88c1013e"
    },
    {
        "title": "जबरजस्ती करणी गरेको अभियोगमा पक्राउ",
        "time": "२०८१-१०-१८",
        "content": "तेह्रथुम, २५ वर्षीया महिलालाई जबरजस्ती करणी गरेको अभियोगमा आठराई गाउँपालिका-७ थाङखुवा बस्ने ५१ वर्षीय भोलानाथ ढकाललाई शुक्रबार बिहान प्रहरीले पक्राउ गरेको छ । ढकालले ती महिलालाई जबरजस्ती करणी गरेको भन्ने उजुरीको आधारमा प्रहरी चौकी चुहानडाँडाबाट खटिएको प्रहरीले उनलाई पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7075",
        "signature": "f248bd177f20d70add1965cc3727f322dcae1abd7d252d2850d20943e9be7772"
    },
    {
        "title": "अवैध लागूऔषध सहित चार जना पक्राउ",
        "time": "२०८१-१०-१८",
        "content": "बर्दिया, बढैयाताल गाउँपालिका-८ साघुनघारीबाट ब्राउनसुगर जस्तो देखिने पदार्थ ४ सय ७० मिलिग्राम सहित २ जनालाई बिहीबार राति प्रहरीले पक्राउ गरेको छ । पक्राउ पर्नेहरूमा सोही नगरपालिका-८ नयाँबस्ती बस्ने २४ वर्षीय शिव गौतम र २४ वर्षीय सुमन थारू रहेका छन् । प्रहरी चौकी कालिकाबाट खटिएको प्रहरीले भारतबाट नेपालतर्फ साइकलमा आँउदै गरेका उनीहरूलाई उक्त पदार्थ सहित पक्राउ गरेको हो । दाङ, घोराही उपमहानगरपालिका-१३ सुनगाभा टोलबाट अवैध लागूऔषध ब्राउनसुगर जस्तो देखिने पदार्थ ८ सय ७० मिलिग्राम, नगद ४ हजार ५ सय रूपैयाँ र २ थान मोबाइल सहित २ जनालाई बिहीबार दिउँसो प्रहरीले पक्राउ गरेको छ । पक्राउ पर्नेहरूमा राप्ती गाउँपालिका-३ मसुरिया घर भई घोराही उपमहानगरपालिका-१३ प्रगतिटोल बस्ने २२ वर्षीय चिन्तन केसी  र सोही उपमहानगरपालिका-१३ डुम्मरगाउँ बस्ने १९ वर्षीय मनोज बुढामगर रहेका छन् । अस्थायी प्रहरी पोष्ट बसपार्कबाट खटिएको प्रहरीले  चिन्तनको साथबाट १ सय ९०  मिलिग्राम र मनोजको साथबाट ६ सय ८० मिलिग्राम उक्त पदार्थ फेला पारी पक्राउ गरेको हो । साथै उनीहरूले प्रयोग गरेको लु.१८ प ३७७० नम्बरको मोटरसाइकल समेत प्रहरीले बरामद गरेको छ । यस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7074",
        "signature": "7da6430774a98ed91b998fe9f1c26b32fb5e2186a9ed18a426526996d500584a"
    }
]