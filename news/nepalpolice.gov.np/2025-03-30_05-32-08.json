[
    {
        "title": "उच्च मनोबलका साथ प्रहरी परिचालन गर्नुपर्ने - प्रहरी महानिरीक्षक दिपक थापा",
        "time": "२०८१-१२-१६",
        "content": "काठमाडौं, प्रहरी महानिरीक्षक दिपक थापाले शान्ति सुव्यवस्था कायम राख्नु र जीउ धनको सुरक्षा गर्नु नेपाल प्रहरीको प्रमुख जिम्मेवारी भएको उल्लेख गर्दै जस्तो सुकै विषम परिस्थितमा पनि उच्च मनोबलका साथ उपलब्ध संयन्त्रको अधिकतम उपयोग गरी प्रहरी परिचालन गर्नुपर्ने बताउनुभएको छ । नेपाल प्रहरी प्रधान कार्यालयबाट भर्चुअल माध्यमद्वारा समसामयिक विषयवस्तु लगायतका विषयमा शनिबार प्रहरी कर्मचारीहरूलाई निर्देशन सम्बोधनको क्रममा प्रहरी महानिरीक्षक थापाले उक्त कुरा बताउनुभएको हो ।प्रहरी महानिरीक्षक थापाले आ-आफ्नो क्षेत्रमा कुनै पनि आपराधिक क्रियाकलापका घटनाहरू हुन नदिन प्रभावकारी सुरक्षा व्यवस्था मिलाउनु पर्ने उल्लेख गर्दै आपराधिक गतिविधिको सूचना संकलन तथा विश्लेषण गरी आवश्यक सुरक्षा रणनीति एवम् प्रभावकारी प्रहरी परिचालनमा कटिबद्ध हुन निर्देशन दिनुभयो । आ-आफ्नो जिम्मेवार क्षेत्रहरूमा सुरक्षा व्यवस्थापनको निम्ति आवश्यक सुरक्षा योजना निर्माणका साथै सरोकारवाला सबै पक्षहरूसँग समन्वय र सहकार्य गरी कार्यसम्पादन गर्नुपर्नेमा उहाँले जोड दिनुभयो ।प्रहरी महानिरीक्षक थापाले सीमित स्रोतसाधनको अधिकतम् प्रयोग गरी धैर्यताका साथ थप संवेदनशील भएर प्रहरी कर्मचारीहरूले आफ्नो काम कारवाही गर्नुपर्ने उल्लेख गर्दै आम नागरिकको समस्यालाई समयमै सम्बोधन गर्ने गरी प्रहरी परिचालित हुनुपर्नेमा जोड दिनुभयो । अवैध हातहतियार ओसार पसार, विष्फोटक पदार्थ ओसार पसार, तस्करी एवम् गुण्डागर्दी लगायतका अराजक गतिविधि नियन्त्रणमा प्रहरी निर्मम ढंगले अगाडी बढ्नुपर्ने उहाँले बताउनुभयो । कार्यक्रममा प्रहरी नायव महानिरीक्षकहरू, वरिष्ठ प्रहरी अधिकृतहरू लगायतको उपस्थितिको साथै काठमाडौं उपत्यका प्रहरी कार्यालय, सात वटै प्रदेश प्रहरी कार्यालयहरू, नेपाल प्रहरी प्रदेश कार्यालयहरू, नेपाल प्रहरी राजमार्ग सुरक्षा तथा ट्राफिक व्यवस्थापन कार्यालयहरू, प्रदेश प्रहरी तालिम केन्द्रहरू, नेपाल प्रहरी विशेष सुरक्षा गण तथा प्रदेश प्रहरी गणहरू एवम् जिल्ला प्रहरी परिसर तथा जिल्ला प्रहरी कार्यालयहरूका प्रमुख तथा प्रतिनिधिहरूको भर्चुअल उपस्थिति रहेको थियो ।",
        "link": "https://www.nepalpolice.gov.np/news/7401",
        "signature": "3c92d6056d6f7c93f2f25459564727831e10d263bd332d4bdea85289002eeeb0"
    },
    {
        "title": "अवैध लागूऔषध ब्राउनसुगर सहित एक जना पक्राउ",
        "time": "२०८१-१२-१६",
        "content": "कैलाली, धनगढी उपमहानगरपालिका-३ मिलनचोक नजिकबाट अवैध लागूऔषध ब्राउनसुगर जस्तो देखिने पदार्थ ३ ग्राम ८ सय २० मिलिग्राम सहित गौरीगंगा नगरपालिका-६ वनवेहडा बस्ने २९ वर्षीय कृष्ण खड्कालाई शनिबार दिउँसो प्रहरीले पक्राउ गरेको छ । लागूऔषध नियन्त्रण ब्यूरो शाखा कार्यालय धनगढीबाट खटिएको प्रहरीले उनलाई उक्त पदार्थ सहित पक्राउ गरेको हो । साथै प्रहरीले उनले प्रयोग गरेको सु.प.प्र.०१००९ प ७२ नम्बरको मोटरसाइकल समेत बरामद गरेको छ ।यस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7400",
        "signature": "f60c474d2fe54f162b817f84d6d77071210e085aca958f9d7d2ba60eb933a57a"
    },
    {
        "title": "अवैध लागूऔषध सहित आठ जना पक्राउ",
        "time": "२०८१-१२-१६",
        "content": "मोरङ, विराटनगर महानगरपालिका-१५ एक नम्बर ढाँटबाट अवैध लागूऔषध खैरो हेरोइन जस्तो देखिने पदार्थ १ ग्राम ५ सय ३० मिलिग्राम सहित सुनसरी इटहरी उपमहानगरपालिका-५ बस्ने ३४ वर्षीय कुमार दाहाललाई शुक्रबार दिउँसो प्रहरीले पक्राउ गरेको छ । लागूऔषध नियन्त्रण ब्यूरो शाखा कार्यालय विराटनगरबाट खटिएको प्रहरीले भारतबाट नेपालतर्फ पैदल आउँदै गरेका उनलाई उक्त पदार्थ सहित पक्राउ गरेको हो । \tरूपन्देही, देवदह नगरपालिका-२ ढेकावर चोकबाट अवैध लागूऔषध ब्राउनसुगर जस्तो देखिने पदार्थ करिब ३ ग्राम ८ मिलिग्राम सहित २ जनालाई शुक्रबार साँझ प्रहरीले पक्राउ गरेको छ । पक्राउ पर्नेहरूमा बैतडी दशरथचन्द नगरपालिका-१० घर भई रूपन्देही बुटवल उपमहानगपालिका-१० कालिकानगर बस्ने २८ वर्षीय किरण बिष्ट र सोही उपमहानगरपालिका-९ ईट्टाभट्टी बस्ने २६ वर्षीय गुरू प्रसाद घिमिरे रहेका छन् । लागूऔषध नियन्त्रण ब्यूरो शाखा कार्यालय रूपन्देही र अस्थायी प्रहरी चौकी ढेकावरबाट खटिएको प्रहरीले नवलपरासी पश्चिमबाट ढेकावरतर्फ आउँदै गरेको लु.४७ प २९६४ नम्बरको स्कुटरमा सवार उनीहरूलाई उक्त पदार्थ सहित पक्राउ गरेको हो । \tकास्की, पोखरा महानगरपालिकाका विभिन्न स्थानबाट नियन्त्रित लागूऔषध टापेन्टाडोल ४ हजार ४ सय ५३ ट्याब्लेट सहित ४ जनालाई शुक्रबार दिउँसो प्रहरीले पक्राउ गरेको छ । पक्राउ पर्नेहरूमा पोखरा महानगरपालिका-५ डेरा गरी बस्ने पर्वत मोदी गाउँपालिका-६ घर भएका ४८ वर्षीय कृष्ण शर्मा, पोखरा महानगरपालिका-१ सिमपानी बस्ने तनुहँ शुक्ला गण्डकी नगरपालिका-१० घर भएकी ५३ वर्षीया सुनी माया थापा मगर, २३ वर्षीय सुसला परियार र १८ वर्षीय किशोर रहेका छन् । लागूऔषध नियन्त्रण ब्यूरो शाखा कार्यालय पोखरा र जिल्ला प्रहरी कार्यालय कास्कीबाट खटिएको प्रहरीले कृष्णलाई ३ हजार २ सय ट्याब्लेट, सुनी मायालाई १ हजार २ सय ट्याब्लेट तथा सुसला र १८ वर्षीय किशोरलाई ५३ ट्याब्लेट सहित पक्राउ गरेको  हो । \tनवलपरासी पूर्व, गैंडाकोट नगरपालिका-१० पितौजी बस्ने ३० वर्षीया बिनिता रोक्का मगरलाई नियन्त्रित लागूऔषध आईपिपिएल १२ एम्पुल, डाइजेपाम १२ एम्पुल, फेनारगन १२ एम्पुल, सिरिन्ज ६ थान र नगद ३ हजार ६ सय ४० रूपैयाँ सहित शुक्रबार राति प्रहरीले पक्राउ गरेको छ । अस्थायी प्रहरी पोष्ट वेल्डिहाबाट खटिएको प्रहरीले उनको घर तलासी गर्दा उक्त लागूऔषध फेला पारी पक्राउ गरेको हो । \tयस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7399",
        "signature": "9b5a8b6772a75bf802f7669aad9153e4beef3e0bf66f46f254ab348ee8096f4b"
    },
    {
        "title": "जुवातास खेलिरहेको अवस्थामा १३ जना पक्राउ",
        "time": "२०८१-१२-१६",
        "content": "धनुषा, क्ष्रिरेश्वरनाथ नगरपालिका-६ कुचाई टोल बस्ने कैलाश खातीको घरमा जुवातास खेलिरहेको अवस्थामा सोही नगरपालिका-५ बस्ने ३८ वर्षीय अरूण कुमार ठाकुर समेत १३ जनालाई शुक्रबार बेलुकी प्रहरीले पक्राउ गरेको छ ।जिल्ला प्रहरी कार्यालय धनुषा र इलाका प्रहरी कार्यालय महेन्द्रनगरबाट खटिएको प्रहरीले उनीहरूलाई २ लाख ३० हजार २ सय ३० नेपाली रूपैयाँ, ४ सय ३० भारतीय रूपैयाँ र ४ सय ८६ मलेसियन रिङ्गिट सहित पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/7398",
        "signature": "e3acfd9d16ca5b5a19fb999355c9962ecbd0bf23c658904b2310ea91d54fc67f"
    }
]