[
    {
        "title": "अवैध लागूऔषध गाँजासहित छुट्टाछुट्टै स्थानबाट चार जना पक्राउ",
        "time": "२०८०-१२-२६",
        "content": "काठमाडौं, सप्तरी, हनुमाननगर कंकालिनी नगरपालिका-१ कोशी ब्यारेजबाट अवैध लागूऔषध गाँजा करिब ५ किलोसहित सोही ठाउँ बस्ने २५ वर्षीय ललकु सदालाई आइतबार साँझ प्रहरीले पक्राउ गरेको छ । इलाका प्रहरी कार्यालय भारदहबाट खटिएको प्रहरीले उनलाई उक्त गाँजासहित पक्राउ गरेको हो ।तनहुँ, आँबुखैरेनी गाउँपालिका-२ स्थित सडकबाट अवैध लागूऔषध गाँजा २ किलो ५ सय ग्रामसहित २ जनालाई आइतबार दिउँसो प्रहरीले पक्राउ गरेको छ । पक्राउ पर्नेहरूमा गोरखा सिरानचोक गाउँपालिका-२ बस्ने २४ वर्षीय विनोद गुरुङ र काठमाडौं बुढानिलकण्ड नगरपालिका-४ बस्ने २५ वर्षीय आशिष थापा रहेका छन् । इलाका प्रहरी कार्यालय आँबुखैरेनीबाट खटिएको प्रहरीले उनीहरूलाई उक्त गाँजासहित पक्राउ गरेको हो ।दोलखा, भिमेश्‍वर नगरपालिका-५ किरातिछापस्थित सडकबाट अवैध लागूऔषध गाँजा २ किलो ९ सय २२ ग्रामसहित बैतेश्वर गाउँपालिका-५ मैनापोखरी बस्ने २६ वर्षीय दिपक मिजारलाई सोमबार बिहान प्रहरीले पक्राउ गरेको छ । प्रहरी चौकी किरातिछापबाट खटिएको प्रहरीले बा.५ ख ८०३१ नम्बरको बस जाँच गर्ने क्रममा बसमा सवार उनलाई उक्त गाँजासहित पक्राउ गरेको हो ।यस सम्बन्धमा प्रहरीले आवश्यक अनुसन्धान गरिरहेको  छ ।",
        "link": "https://www.nepalpolice.gov.np/news/5378",
        "signature": "ab5bfa8a6a563776a7183457e620722a089674a744f033bfd694ed3c85a2d687"
    },
    {
        "title": "हत्या गरेको अभियोगमा एक जना पक्राउ",
        "time": "२०८०-१२-२६",
        "content": "धनुषा, जनकपुर उपमहानगरपालिका-७ डेरा गरी बस्ने महोत्तरी एकडाडा गाउँपालिका-३ घर भएका २० वर्षीय प्रिन्स कुमार महासेठको हत्या गरेको अभियोगमा जनकपुर उपमहानगरपालिका-४ बस्ने २५ वर्षीय अर्जुन साहलाई सोमबार दिउँसो प्रहरीले पक्राउ गरेको छ ।जनकपुर उपमहानगरपालिका-७ विश्‍वकर्मा चोक नजिक कलबार कुट्टी जाने बाटोमा अपरिचत व्यक्तिले चक्कु प्रहार गर्दा महासेठ गम्भीर घाइते भएको भन्ने खबर प्राप्त हुनासाथ प्रहरी चौकी जिरोमाइलबाट खटिएको प्रहरीले घाइतेलाई प्रादेशिक अस्पताल जनकपुर पठाएकोमा उपचारको क्रममा उनको मृत्यु भएको हो । चक्कु प्रहार गर्ने व्यक्तिको खोजी र अनुसन्धानको क्रममा सोही उपमहानगरपालिका-४ कलबारकुट्टीबाट साहलाई प्रहरीले फेला पारी पक्राउ गरेको हो ।यस सम्बन्धमा प्रहरीले थप आवश्यक अनुसन्धान गरिरहेको छ ।",
        "link": "https://www.nepalpolice.gov.np/news/5377",
        "signature": "0fadef5157e404f2bfbeb1353221bb167d02086dcb18a49bd09a5e9c0a3008c2"
    }
]